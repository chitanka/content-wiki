Title: За Моята библиотека

В _Моята библиотека_ посетителите имат възможността да се запознаят с творчеството на относително голям брой български и чуждестранни автори.

Голяма част от произведенията, намиращи се в _Моята библиотека_, са взети от библиотеките на Александър Минковски и на [Мандор](http://sfbg.us). Друга част от текстовете са пратени от авторите или преводачите им или от хора, които са се потрудили да ги цифровизират. Всички останали са дошли от дебрите на Мрежата.

Всички текстове могат да бъдат четени през браузър, а който желае да ги чете и без връзка към Мрежата, може да си ги свали. На списъчните страници, до всяко заглавие има препратка към архивираното произведение в няколко формата.

Непременно се запознайте с [правилата за използване на библиотеката](/rules).

В раздел [История](/new) можете да проследите кои произведения и книги са били добавени през различните месеци. В [работното ателие](/workroom) пък ще намерите какво подготвят потребителите на библиотеката за добавяне — вие също можете да се включите с нови текстове.

Ако имате някакви идеи за подобряване на _Моята библиотека_, желаете да добавите нови текстове или пък просто искате да изразите своето мнение, можете да ползвате [форумната система на сайта](//forum.chitanka.info).

Всички, които пречат на _Моята библиотека_, са включени в [черния списък](/blacklist).

Освен това можете да получите информация за акциите целящи спирането на библиотеката:

* [ГДБОП](//chitanka.info/operation-mindcrime.html) — 21 юни, 2010 г.
* [АБК](//forum.chitanka.info/topic3927.html) — 15 юли, 2013 г.
* [АБК](//forum.chitanka.info/topic5006.html) — 21 август, 2015 г.
* [АБК](//forum.chitanka.info/topic5426.html) — 28 октомври, 2016 г.

## Добавяне на нови произведения

Добавянето на нови текстове, стига те да са на български език, става чрез **[ателието на библиотеката](/workroom)**. Готовите текстове трябва да са в някой от следните формати:

* [чист текст](https://en.wikipedia.org/wiki/Plain_text) — обикновено файловете са с разширение **.txt**;
* [OpenDocument](https://en.wikipedia.org/wiki/OpenDocument) — разширение **.odt**;
* [HTML](https://en.wikipedia.org/wiki/HTML).

В краен случай се приемат и документи в [Rich Text Format](https://en.wikipedia.org/wiki/Rich_Text_Format). Това не е свободен формат, но спецификацията му е известна.

Добре е да включвате всякаква допълнителна информация както за текста, така и за самия файл.

Освен това е желателно да предоставяте сканираните изображения под формата на архив (например ZIP) чрез файлообменник или файлов сървър, за да могат проверяващите да сверяват обработения текст с оригинала. В противен случай може да се стигне до изтриване на даден запис в ателието.

За произведението е хубаво да има данни относно хартиеното издание, ако е било издадено, и за преводача, ако е превод. Важно е също да се знае кой е сканирал и коригирал текста. Ако само сте го изтеглили отнякъде, напишете откъде, за да се посочи сайтът като източник.

## Сваляне на цялата библиотека

Има няколко начина да си свалите цялата библиотека и да я ползвате локално на компютъра си.

### Моята библиотека на виртуална машина

Изключително лесен начин да пуснете локално копие на библиотеката на вашия компютър. [Разпространява се като торент](//forum.chitanka.info/topic3949.html).

### Архиви на Моята библиотека в FB2, FB2.ZIP, EPUB и MOBI формат

Ежемесечни архиви в FB2, EPUB и MOBI формат. [Разпространяват се под формата на ZIP формат](//forum.chitanka.info/topic3415.html).

## Търсене

Можете да правите и сложни заявки за търсене. Достатъчно е да запомните, че за целта има два специални знака:

* **%** (знак за процент) — замества неопределен брой знаци, включително и нула на брой
* **_** (долна черта) — замества точно един знак

Когато търсите нещо, автоматично се добавят знаци за процент в началото и в края на заявката. Чрез низа **„м_к_“**, например, ще намерите „До**м**а**к**иня“, „Легенда за ка**м**ъ**к**а“ и „**М**е**к**ите огледала“.

## Зад кулисите

_Моята библиотека_ се задвижва от [скриптове](https://github.com/bmanolov/chitanka), написани на [PHP 5](https://en.wikipedia.org/wiki/PHP). Информацията за произведенията се съхранява в база от данни на [MySQL](https://en.wikipedia.org/wiki/MySQL), а самите текстове се намират в обикновени текстови файлове във [формат SFB](/docs/sfb).

## Авторски права

Авторските права върху текстовете принадлежат на техните автори и преводачи, евентуално и на трети лица.

Някои произведения се разпространяват при условията на свободни лицензи. (Ще ги познаете по [етикета „Свободна литература“](/texts/label/free-literature).) Тях можете свободно да копирате, разпространявате, представяте или изпълнявате, дори и с търговска цел.

Друга част са полусвободни — тях можете да копирате, разпространявате, представяте или изпълнявате само ако това е с нетърговска цел.

Всички останали произведения са с изцяло запазени авторски права. Това ви позволява единствено да ги четете за свое собствено удоволствие. Евентуално бихте могли да ги споделите с приятели и познати, без обаче да търсите финансова изгода.

Някои хора и организации, опитвайки се да увеличат властта си, искат да направят споделянето незаконно. В есето си „[Правото да четеш](http://www.gnu.org/philosophy/right-to-read.bg.html)“ (прев. Александър Шопов) Ричард Столман представя как би изглеждал подобен свят. Григор Гачев пък е [българизирал един руски анекдот на същата тема](http://www.gatchev.info/blog/?p=294). Прочетете ги и решете желаете ли да живеете в такова настояще.

## Библиотеката в други сайтове

* [Google+](//chitanka.info/+)
* [Facebook](//chitanka.info/facebook)
