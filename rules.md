Title: Правила на Моята библиотека

## Общи правила

_Моята библиотека_ и хората, стоящи зад сайта, не носят никаква отговорност за написаното в публикуваните произведения, както и за читателските коментари към тях.

## За разглеждането

_Тези правила може да се променят по всяко време._

При разглеждане на _Моята библиотека_ трябва да се съобразявате със следните правила. Тяхното неспазване ще доведе до забрана на достъпа ви до библиотеката.

* Нямате право да отправяте към сървъра повече от **20** заявки в минута или повече от **180** заявки в час.

Като една заявка се отброява отварянето на която и да е страница от _Моята библиотека_, включително и изтеглянето на текстов файл. Допълнителните заявки, които се изпълняват от браузъра ви при това действие, не се вземат под внимание. Такива например са заявките за стилови/скриптови файлове и картинки.

**Няма нужда да пускате програми за автоматично изтегляне на цялата библиотека.** Има и по-лесен начин, който е описан в раздела „[Сваляне на цялата библиотека](/about)“.

Има ограничение и при броя едновременни заявки към библиотеката. Такива се получават, когато отваряте нова страница, а предишната все още не е била заредена докрай. В момента ограничението е за **три** едновременни заявки. При четвърта заявка се появява стоп страница, което означава, че трябва да изчакате малко с разглеждането на библиотеката.

## За добавянето на нови книги

Не се добавят книги, издадени на български след декември 2010 г., освен ако не са пратени от авторите си.

Правилото важи за първите издания на книгите на български език.

Това означава, че ако една книга е издадена 2015 г., то трябва да мине 2015, 2016, 2017, 2018, 2019 г. и евентуално ако някой се намери да я цифровизира, тя може да бъде добавена от 1 януари 2020 г.

Не се добавят книги, издадени в електронен вариант на български след декември 2010 г., освен ако не са пратени от авторите си.

Правилото важи за първите издания на книгите на български език.

Това означава, че ако една електронна книга е издадена 2015 г., то трябва да мине 2015, 2016, 2017, 2018, 2019 г. и евентуално ако някой се намери да я обработи, тя може да бъде добавена от 1 януари 2020 г.

## За премахването на текстове

Не се премахват налични текстове в библиотеката. Тъй като Моята библиотека, като всяка друга библиотека, се грижи за съхранението на произведения, затова тя не може да си позволи премахването им по заявка. Заявките от такъв тип ще получават шаблонен отговор, в зависимост към коя група спада конкретният заявител. И накрая: правилото важи за всички
— читатели, автори, преводачи, издатели — без изключения.
