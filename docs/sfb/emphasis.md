Title: Акцентиране

## Описание

Акцентиранията (смисловите ударения върху текста) в SFB са два вида — слабо и силно.

**Слабото акцентиране** се указва с двойката параграфни маркери `{e}` и `{/e}` (от „emphasis“).

Пример:
~~~~
    — Но ние {e}трябва{/e} да отидем!
~~~~

Ако маркирането е на границата на дума, може да се използва съкратения вариант — текстът се огражда с `_` (подчертаваща чертичка). Тогава горният пример може да се изпише и така:

~~~~
    — Но ние _трябва_ да отидем!
~~~~
<br/>

**Силното акцентиране** се указва с двойката параграфни маркери `{s}` и `{/s}` (от „strong“).

Пример:
~~~~
    — Но ние _наистина {s}трябва{/s}_ да отидем!
~~~~

Ако маркирането е на границата на дума, може да се използва съкратения вариант — текстът се огражда с `__` (две подчертаващи чертички). Тогава горният пример може да се изпише и така:

~~~~
    — Но ние _наистина __трябва___ да отидем!
~~~~
<br/>

Използването на силен акцент има смисъл само ако се налага акцентиране на участък от вече акцентиран текст, както и при някои много специфични случаи.

## Забележки

* Тъй като най-честото представяне на слабия акцент е чрез наклонен текст, а на силния — чрез удебелен, много хора погрешно асоциират маркерите `e` и `s` (и съкратените им версии `_` и `__`) с маркери за наклонен и удебелен текст. Нека го кажем директно: **Това не са маркери за наклонен и удебелен текст!** Пример: Четци, които не поддържат наклонен и удебелен текст, ги визуализират чрез цветове.
