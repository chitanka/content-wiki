Title: Сюжетен разделител

## Описание

В повечето книги се използват два типа сюжетни разделители — три последователни звездички или празни редове.

В първия вариант звездичките се изписват в текстовата част на реда (след табулатора); пред тях няма маркер; между звездичките се оставя по един интервал. За по-добро визуално възприятие е задължително да се остави по един празен ред преди и след разделителя.

**Пример:**
~~~~
    … след което заспа спокоен.

    * * *

    Събуди се, когато слънцето вече…
~~~~
<br/>

Във втория вариант се оставят точно два празни реда.

## Забележки

* Обръщайте специално внимание на типовете сюжетни разделители, използвани от авторите! Някои автори използват звездичките, за да обозначат промяна в мястото на действие, а празните редове — във времето. Други — обратното. Трети използват само един от видовете. Също така имайте предвид, че при използване на разделители тип „празни редове“ някои издатели поставят разделител тип „звездички“, ако той е попаднал на границата на страница.
