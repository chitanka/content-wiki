Title: Заглавие

## Описание

Заглавие се маркира чрез знака `|` (вертикална черта). Ако заглавието е от няколко реда, всичките трябва да са маркирани с `|`:

**Пример:**

    |   Иван Ефремов
    |   Часът на бика

<br/>
Заглавията могат да се появяват само в началото на произведение, [секция](/docs/sfb/section) или [стихове](/docs/sfb/poem).

## Коментари

* Не оставяйте заглавия само с главни букви — винаги ги преобразувайте в редовни. Това е нужно, защото заглавията винаги се използват на още едно място, освен в текста — заглавията на книгите отиват в базата данни на сайта, а заглавията на [секции](/docs/sfb/section) се използват за съставяне съдържанието на книгата.

* Когато форматирате заглавие на произведение, поставяйте на първия ред автора (ако са повече от един, ги разделете със запетая), на втория ред — заглавието на произведението, а ако има подзаглавие, го укажете на третия ред. Примери:

        |   Артър Кларк, Джентри Лий
        |   Рама II
    &nbsp;

        |   Уолтър Милър
        |   Апокалипсис I
        |   Кантата за Лейбовиц


* Ако произведението е част от поредица, не вписвайте името на поредицата в заглавието — за това си има отделено място в [информационния блок](/docs/sfb/info).

* Ако се колебаете дали да използвате маркер за заглавие или [подзаглавие](/docs/sfb/subtitle), вижте коментарите в страницата „[Подзаглавие](/docs/sfb/subtitle)“.

* Както бе указано по-горе, формално заглавията могат да се появяват в началото на [секция](/docs/sfb/section) и да указват името й:

        >
        |   Първа глава
        |   На път
    но този метод вече не се използва; при поставяне заглавия на [секции](/docs/sfb/section) винаги използвайте съкратената форма:

        >   Първа глава
        >   На път

* Допуска се празен ред в заглавие (но той отново трябва съдържа маркера `|`), но до момента не се е появявало произведение, в което да има нужда от подобно форматиране. Затова, ако ви се наложи да използвате празен ред в заглавие, се замислете дали не правите грешка във форматирането.
