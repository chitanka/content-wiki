Title: Цитат

## Описание

Цитатът се огражда с двойката маркери `C>` и `C$`. Цитат може да се появява само в тялото на [секция](/docs/sfb/section), [анотация](/docs/sfb/annotation) или [информационен блок](/docs/sfb/info).

**Пример:**

    C>
       	Драги ми Смехурко,
       	Бързам да ти пиша. Но как да захвана? …
       	[…]
    @   Твой приятел вечен:
    @   Весел Патиланчо
    C$

## Забележки

* За момента не е разрешено да се влага цитат в цитат. Ако имате текст с подобно влагане, използвайте друг метод за обособяване на вътрешния цитат — чрез акцентиране или празен ред преди и след него. Ако вложеният цитат вече е обособен (например чрез кавички), можете да не го отделяте с допълнителни средства.

* Не поставяйте празни редове около цитата само защото в книгата текстът е бил оформен по този начин. Същото важи и ако цитатът е откроен чрез наклонен текст. Това е издателско оформление, имащо за цел да обособи цитата като отделен фрагмент и напълно се покрива от поставянето на маркерите `C>` … `C$`. Всяко допълнително обособяване (празни редове, акцентиране) е _погрешно_.

* Някои коректори считат, че щом като даден фрагмент от текста вече е маркиран като цитат, няма нужда от ограждащите го кавички и те трябва да се премахнат. Това не е коректно по няколко причини, най-важните от които са две — кавичките са част от авторския текст и затова нямате право да ги променяте; освен това при експортиране на такъв текст във формат TXT всякакво обособяване на текста ще бъде изгубено.
