Title: docs/sfb/subtitle

## Описание

Подзаглавие се маркира чрез символа `#` (диез, номер). За разлика от заглавието, подзаглавието може да се появява на произволно място в текста и не участва при формиране съдържанието на книгата.

**Пример:**

    На първа страница пишеше:
    C>
    #   ЦЕНИТЕ СЕ ПОКАЧВАТ!
        Нашият кореспондент…
        […]
    C$

**Пример:**

    #   A
    
        АДАБ - Търсещата памет, при която натрапчивите спомени идват неканени.
        АЙАТ - Знаците на живота (виж бурхан).

## Забележки

* Не бъркайте термините „маркер за подзаглавие“ и „подзаглавие на произведение“. Този маркер е предназначен за форматиране на заглавия, които нямат място в съдържанието на книгата — заглавия на цитати (като първия пример в описанието) или пояснителни подзаглавия на секции като:

        >   Глава 1
        #   в която Дан Разкърши-Се се появява в Света на Дисни.
    които не трябва да участват при формиране на съдържанието. Използването на този маркер за указване подзаглавие на книга е _погрешно_.
    
* Въпросът дали даден текст да се форматира като заглавие на секция, или като подзаглавие, е оставен на преценката на коректора. Има произведения, чието най-вътрешно разделяне на нивата е такова, че се получават секции от по няколко реда; в този случай е разумно да използвате маркер за подзаглавие, вместо да го указвате като секция. Но все пак трябва да се съобразявате, че текстът ще бъде разделен според секцията от най-ниското ниво; ако оставите твърде големи участъци (само защото сте форматирали вътрешните раздели като подзаглавия), това може да доведе до генериране на твърде големи страници при четене на текста онлайн.

* Не оставяйте празен ред след подзаглавието само защото в книгата има разстояние между него и следващия го текст. Това разстояние ще се осигури от самия маркер.

* Ако текстът на подзаглавието е само с главни букви, не го променяйте — това правило се отнася само за заглавията. Изборът на регистър за текста на подзаглавието е авторско решение, което не бива да коригирате.
