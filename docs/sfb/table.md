Title: Таблица

## Описание

Таблица се огражда с двойката маркери `T>` и `T$`. За евентуално заглавие на таблицата се ползва маркерът `#`. Всеки ред от таблицата се указва чрез един ред от текста, като отделните клетки се разделят чрез символа `|` (вертикална черта), около който се поставят интервали. Преди първия и след последния разделител на клетка не се поставят интервали.

Пример:

    T>
    #	Примерна таблица
    	| Клетка 1.1 | Клетка 1.2 |
    	| Клетка 2.1 | Клетка 2.2 |
    T$

Ще бъде форматирано като:

<table class="content">
<caption>Примерна таблица</caption>
<tr><td>Клетка 1.1</td><td>Клетка 1.2</td></tr>
<tr><td>Клетка 2.1</td><td>Клетка 2.2</td></tr>
</table>
<br/>

**Внимание:** Крайният вид на таблиците зависи изцяло от програмата, с която ще разглеждате конвертирания файл. Примерите за окончателния изглед в тази инструкция са само за ориентиране.

Заглавните клетки се отбелязват чрез маркера `!` (удивителна), поставен след отварящия символ на съответната клетка, например:

    T>
    	|! Колона 1  |! Колона 2  |
    	| Клетка 1.1 | Клетка 1.2 |
    	| Клетка 2.1 | Клетка 2.2 |
    T$

Ще бъде форматирано като:

<table class="content">
<tr><th>Колона 1</th><th>Колона 2</th></tr>
<tr><td>Клетка 1.1</td><td>Клетка 1.2</td></tr>
<tr><td>Клетка 2.1</td><td>Клетка 2.2</td></tr>
</table>
<br/>

Ако целият ред съдържа само заглавни клетки, можете да използвате символа `!` като едноредов маркер; т.е. горният пример би могъл да се запише по-съкратено така:

    T>
    !	| Колона 1   | Колона 2   |
    	| Клетка 1.1 | Клетка 1.2 |
    	| Клетка 2.1 | Клетка 2.2 |
    T$

<br/>
**Подравняването на текста** в клетката се отбелязва чрез поставяне на съответния маркер след отварящия символ на съответната клетка.

Хоризонтално подравняване:

* Ляво: `<` (по-малко)
* Центрирано: `.` (точка)
* Дясно: `>` (по-голямо)

Вертикално подравняване:

* Горе: `-` (тире)
* В средата: `=` (равно)
* Долу: `_` (подчертаваща черта)

В една клетка можете да укажете само по един символ съответно за хоризонтално и/или вертикално подравняване.

Пример:

    T>
    !	| Първа колона | Втора колона     |
    	|< Ляво        |. Центрирано      |
    	|> Дясно       |  По подразбиране |
    T$

Ще бъде форматирано като:

<table class="content">
<tr><th>Първа колона</th><th>Втора колона</th></tr>
<tr><td align="left">Ляво</td><td align="center">Центрирано</td></tr>
<tr><td align="right">Дясно</td><td>По подразбиране</td></tr>
</table>
<br/>

Ако дефинирате подравняване на заглавна клетка, то форматиращите маркери трябва да се поставят след маркера за дефиниране на заглавна клетка `!`, независимо дали става въпрос за отделна клетка или за целия ред.

<br/>

**Сливане на колони** се дефинира като повторите разделителя на клетка толкова пъти, колкото колони ще сливате.

**Сливане на редове** се дефинира чрез маркера `^`, поставен веднага след отварящият символ на клетката (`|`), която искате да слеете с предишния ред.

Комплексен пример:

    T>
    #	Пример за сливане
    !	| Първа колона        | Втора колона | Трета колона        |
    	||. Сливане на колони                |. Центриран          |
    	|- Сливане на редове  |< Ляво        |_ Сливане на редове  |
    	|^                    |> Дясно       |^                    |
    T$

Ще бъде форматирано като:

<table class="content">
<caption>Пример за сливане</caption>
<tr><th>Първа колона</th><th>Втора колона</th><th>Трета колона</th></tr>
<tr><td colspan="2" align="center">Сливане на колони</td><td align="center">Центриран</td></tr>
<tr><td rowspan="2" valign="top">Сливане на редове</td><td align="left">Ляво</td><td rowspan="2" valign="bottom">Сливане на редове</td></tr>
<tr><td align="right">Дясно</td></tr>
</table>
</br>

## Забележки

* Интервалите около разделителите на клетки (`|`) не се вземат предвид при форматирането на таблицата, затова можете да ги използвате за визуално подравняване на текста в колоните, както е направено в примерите.

* Ако редът не завършва с празна клетка, то крайните разделители (`|` след последната клетка) могат да се пропуснат. Аналогично, ако за първата клетка от реда няма дефинирано специално форматиране (заглавна клетка, хоризонтално и вертикално подравняване, сливане на редове и колони), то началният разделител (`|` преди първата клетка) може да се пропусне. Въпреки това препоръчваме винаги да използвате началния и крайния разделител, за да постигнете визуална прилика на текста с таблица.
