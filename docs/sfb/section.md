Title: Секция

## Описание

Секцията е самостоятелен фрагмент от текста, който може да има собствено [заглавие](/docs/sfb/title), [епиграф](/docs/sfb/epigraph) и т.н. При романите секция се явява отделна глава и/или част от произведението, а при разказите цялото произведение е една секция (в повечето случаи).

Секцията се маркира с един или повече последователни знака `>` (по-голямо). Броят на знаците показва нивото на вложеност на секцията.

**Пример:**

    >    Част първа
    >    Срещу глупостта…

    >>   Глава 1

    >>>  1.

         […текст…]

    >>>  2.

         […текст…]

    >>   Глава 2

         […текст…]

    >    Част втора
    >    … самите богове…

    >>   Глава 1

         […текст…]

    >>   Глава 2

         […текст…]

<br/>
Въпреки, че формално заглавията на секциите би трябвало да се представят с маркера `|`, този метод не се поддържа, а се използва съкратеното представяне, при което заглавието се изписва след маркера `>`. Ако заглавието е от няколко последователни реда (както са частите в горния пример), всички редове трябва да бъдат маркирани със същия знак, без да се оставят празни редове между отделните части.

Заглавието на секцията не е задължително, т.е. след маркера може и да няма текст (пример: „[Дюн](http://chitanka.info/text/242)“ на [Франк Хърбърт](http://chitanka.info/person/frank_herbert)):

    >>
    E>
        „Юи! Юи! Юи! — се пее в припева. — Дори милиони пъти да умре, нямаше да е достатъчно за Юи!“
    @   Из „История на детството на Муад’Диб“ от принцеса Ирулан
    E$
        Вратата бе открехната и Джесика прекрачи и влезе в стая …

За по-удобно визуално възприятие се препоръчва оставянето на два празни реда преди заглавието на секцията и един празен ред след него. Между две последователни заглавия на секции от различни нива се поставя само един празен ред.

## Забележки

* **Важна особеност:** Една секция може да съдържа или само вложени секции, или само текст; не е допустимо смесване на текст и вложени секции като:

        >   Част 1
            Текст… текст…
        >>  Глава 1
            Текст… текст…

    Вместо това допълнителният текст трябва да се постави в „празна“ секция (секция без заглавие):

        >    Част 1
        >>
             Текст… текст…
        >>   Глава 1
             Текст… текст…

    Това правило не се разпространява върху епиграфите, т.е. следната конструкция е напълно валидна:

        >    Част 1
        E>
             Текст… текст…
        E$
        >>   Глава 1
             Текст… текст…
